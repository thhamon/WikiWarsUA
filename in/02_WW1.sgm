<DOC>
<DOCID>02_WW1</DOCID>
<DOCTYPE SOURCE="wikipedia"> HISTORICAL ARTICLE </DOCTYPE>
<DATETIME> 2018-05-19T12:00:00 </DATETIME>
<TEXT>
Хронологія

1914 рік

- 28 червня 1914. Балкани. Вбивство Гаврилом Принципом спадкоємця австро-угорського престолу ерцгерцога Франца Фердінанда та його дружини

- 23 липня 1914. Балкани. Австро-Угорська імперія висунула ультиматум Королівству Сербія

- 28 липня 1914. Балкани. Австро-Угорська імперія оголосила війну Королівству Сербія

- 29 липня 1914. Початок мобілізації у Російській імперії під керівництвом Начштабу Ставки Верховного Голокомандувача[ru] Янушкевича М. М.

- 1 серпня 1914. Східний фронт. Німецька імперія оголосила війну Російській імперії; Початок Першої Світової війни

- 2 серпня 1914. Західний фронт. Вторгнення німецьких військ до Люксембургу

- 3 серпня 1914. Західний фронт. Німецька імперія оголосила війну Французькій республіці та Бельгії

- 3 серпня 1914. Південний фронт. Османська імперія оголосила про свій нейтралітет

- 4 серпня 1914. Західний фронт. Вторгнення німецьких військ до Бельгії

- 4 серпня 1914. Західний фронт. Велика Британія (та її домініони — Канада, Австралія, Нова Зеландія, Південно-Африканський Союз, Британська Індія) оголосила війну Німецькій імперії

- 6 серпня 1914. Східний фронт. Австро-Угорська імперія оголосила війну Російській імперії. У складі австро-угорських військ діяли національні легіони — польський (командувачем 1-ї бригади був Юзеф Пілсудський), український (УСС) та албанський

- 6 серпня 1914. Балкани. Королівство Сербія та Королівство Чорногорія оголосили війну Німецькій імперії.

- 7 серпня-14 серпня 1914. Спроба французького наступу в Ельзасі та Лотарингії

- 12 серпня 1914. Балкани. Війська Австро-Угорської імперії вторглися до Королівства Сербія

- 16 серпня 1914. Західний фронт. Бельгійська армія лишає Льєж та відходить до Антверпену

- 16—24 серпня 1914 Балкани. Австро-угорські війська зазнали поразки від сербів у горах Цера

- 17 серпня—15 вересня 1914. Східний фронт. Вторгнення військ (1-ї та 2-ї армії) російського Північно-Західного фронту в Східну Прусію. Розгром російських військ у Східно-Пруській операції: втрати склали 245 тис. осіб, зокрема, 135 тис. полоненими. Командуючий 2-ою армією генерал від кавалерії О. В. Самсонов наклав на себе руки

- 18 серпня—21 вересня 1914. Східний фронт. Російські війська Південно-Західного фронту завдали поразки австро-угорській армії у Галицькій битві. 21 вересня фортеця Перемишль взята в облогу. Російські війська окупували Галичину. Втрати австро-угорських військ склали 325 тис. осіб (в тому числі до 100 тис. полонених); російські війська втратили 230 тис. осіб

- серпень 1914. Африка. Британо-французькі війська зайняли німецьку колонію Того

- 5—12 вересня 1914. Західний фронт. Німецькі війська зазнали поразки у Марнській битві та були змушені відійти за річки Ена та Уаза

- 7 вересня 1914. Балкани. Наступ австро-угорських військ у Королівстві Сербія

- 16 вересня—15 жовтня 1914. Західний фронт. «Біг до моря». Війська обох сторін вийшли на узбережжя на захід від Остенде

- 21—25 вересня 1914. Західний фронт. Прикордонна битва французьких і британських військ проти наступаючих німецьких військ. Союзні війська зазнали поразки й були змушені відійти за р. Марну

- 23 вересня 1914. Тихий океан. Японська імперія оголосила війну Німецькій імперії (на боці Антанти)

- 28 вересня—8 листопада 1914. Східний фронт. Варшавсько-Івангородська оборонно-наступальна операція російських військ проти німецько-австро-угорських армій у Царстві Польському. Супротивника відкинуто на початкові рубежі

- 15 жовтня—20 листопада 1914. Західний фронт. Битва у Фландрії на річках Ізер та Іпр. Сторони перейшли до позиційної оборони

- 29 жовтня 1914. Південний фронт. Османські кораблі та німецькі крейсери «Гебен» і «Бреслау» обстріляли Одесу, Севастополь, Феодосію, Новоросійськ

- 1 листопада 1914. Німецька ескадра адмірала М.Шпеє (5 крейсерів) завдала поразки британській ескадрі адмірала К.Кредока в Коронельському бої

- 2 листопада 1914. Південний фронт. Російська імперія оголосила війну Османській імперії

- 11—12 листопада 1914. Південний фронт. Бої російських і османських військ на ерзурумському напрямку

- 5 листопада 1914. Південний фронт. Велика Британія оголосила війну Османській імперії

- 6 листопада 1914. Південний фронт. Французька республіка оголосила війну Османській імперії

- 7 листопада 1914. Республіка Китай. британо-японські війська після облоги (з вересня) захопили німецьку військово-морську базу Ціндао в Східному Китаї

- 10 листопада 1914. Месопотамія. У гирлі річок Тигр та Євфрат висадився британський експедиційний корпус, відкривши Месопотамський фронт

- 11 листопада 1914. Східний фронт. Відбито спробу німецьких військ оточити російські армії в районі Лодзя

- 12 листопада 1914. Південний фронт. Османська імперія оголосила «священу війну (джихад)» проти держав Антанти

- листопад 1914. Східний фронт. У Ченстохівсько-Краківській операції російські війська завдали поразки австро-угорським військам та вийшли до Кракова

- 22 листопада 1914. Месопотамія. Британці зайняли залишену османами Басру

- 3 грудня 1914. Балкани. Контрнаступ сербських військ. Сторони зайняли оборону на прикордонних ділянках

- 8 грудня 1914. Німецька ескадра адмірала М.Шпеє знищена біля Фолклендських островів британською ескадрою адмірала Ф.Стерді

- 9 грудня 1914. Месопотамія. Британці захопили Ель-Курну та закріпилися в південній частині Месопотамії

- 22 грудня 1914. Південний фронт. Розгром російськими військами наступаючої османської армії у Сарикамиській операції

- 24 грудня 1914. Різдвяне перемир'я.

- 1914. Тихий океан. Каролінські, Маріанські та Маршалові острови на Тихому океані були захоплені Японською імперією, німецька частина Нової Гвінеї та Соломонові острови — австралійцями, острови Самоа — новозеландцями

1915 рік

- 24 січня 1915. Західний фронт. Бої британської та німецьких ескадр у Доггер-банці в Північному морі

- 7—26 лютого 1915. Східний фронт. Спроба німецьких військ оточити 10-у російську армію у Августівській операції у Східній Прусії (Зимова битва в Мазурії). Російські війська відійшли до лінії Ковно-Осовець

- 18 лютого 1915. Західний фронт. Німецька імперія оголосила про початок «необмеженої підводної війни»

- 19 лютого 1915 — 9 січня 1916. Балкани. Дарданелльська операція союзних військ з метою захопити Дарданели, Босфор і Стамбул

- 20 лютого—30 березня 1915. Східний фронт. У ході Прасниської операції (Королівство Польське) німецькі війська відкинуто до кордонів Східної Прусії

- 22 березня 1915. Східний фронт. У ході Карпатської операції капітулював оточений російськими військами 120-тисячний гарнізон Перемишля (австро-угорські війська)

- 22 квітня 1915. Західний фронт. Німецькі війська вперше застосували під Іпром хімічну зброю  — хлор. Було отруєно 15 тис. осіб

- 25 квітня 1915. Балкани. Дарданельська операція  — десант союзних військ у Османській імперії

- 2—5 травня 1915. Східний фронт. Горлицький прорив німецько-австро-угорських військ (генерал А. Макензен) на Південно-Західному фронті. Російські війська лишили Королівство Галичини та Володимирії. 3 червня німецько-австро-угорського війська зайняли Перемишль, 22 червня — Львів. Російські війська втратили 500 тис. полоненими

- 7 травня 1915. Німецький підводний човен затопив пасажирський лайнер «Лузітанію»

- Травень 1915. Східний фронт. Наступ німецьких військ у Прибалтиці. 7 травня російські війська лишили Лібаву. Німецькі війська вийшли до Шавлі та Ковно (взяли 9 серпня)

- 23 травня 1915. Західний фронт. Королівство Італія приєдналася до Антанти й оголосила війну Австро-Угорській імперії

- 24 травня 1915. Західний фронт. Спроби наступу італійських військ на Тренто і на річці Ізонцо. У червні бойові дії набули позиційного характеру

- 26 червня—21 липня 1915. Південний фронт. Алашкерська операція російських військ проти османської армії. Зайнято райони озер Ван та Урмія

- Липень 1915. Африка. Німецька Південно-Західна Африка. (Намібію) окуповано військами Південно-Африканського Союзу (домініону Великої Британії)

- 13—17 липня 1915. Східний фронт. У ході Прасниської оборонної операції проти німецько-австро-угорських військ зірвано план оточення російських військ у Царстві Польському, проте російські війська залишили Польщу

- 6—10 серпня 1915. Балкани. Десант союзних військ у бухті Сувла в Османській імперії

- 8-21 серпня 1915. Східний фронт. Моонзундська операція російської ескадри, відсіч прориву німецьких кораблів

- 19 серпня 1915. Німецький підводний човен потопив пасажирський пароплав «Арабік»

- 22 серпня—4 вересня 1915. Східний фронт. Віленська оборонна операція російських військ у Прибалтиці

- 6 вересня 1915. Балкани. Болгарсько-німецький договір про дружбу і союз. Болгарське царство зобов'язалося вступити у війну на боці Німецької імперії. Болгарсько-османський договір про кордон

- 8 вересня—2 жовтня 1915. Східний фронт. Свенцянський прорив 10-ї німецької армії (генерал Г. фон Ейхгорн). 10-а російська армія Західного фронту вимушена лишити Вільно (Вільнюс)

- вересень 1915. Месопотамія. Британські війська розбито османами під Багдадом, війська в Кут-ель-Амарі потрапили в облогу. Наприкінці року британський корпус було перетворено на експедиційну армію

- 25 вересня—6 жовтня 1915. Західний фронт. Спроби наступальних операцій союзників у Шампані та Артуа

- жовтень 1915. Південний фронт. Російські війська на Близькосхідному театрі військових дій об'єднано у Кавказький фронт

- 5 жовтня 1915. Балкани. У Салоніках висадився експедиційний корпус союзників для надання допомоги Королівству Сербія.

- 7 жовтня 1915. Балкани. Наступ австро-угорсько-німецьких та болгарських військ на Королівство Сербія. Сербська армія після двомісячних боїв відступила до Албанії. Окупація Королівства Сербія Центральними державами

- 14 жовтня 1915. Балкани. Вступ Болгарії у війну на боці Німецької імперії

- 30 жовтня 1915. Південний фронт. Російський експедиційний корпус висадився в перському порті Пехлеві. У листопаді взято місто Казвін, 16 грудня — Хамадан

1916 рік

- 10 грудня 1915 — 9 січня 1916. Балкани. Десант британо-французьких військ евакуйовано зі Стамбула в Салоніки для посилення Салонікського фронту.

- Січень 1916. Африка. Британо-французькі війська зайняли німецьку колонію Камерун.

- 10 січня − 2 березня 1916. Південний фронт. Ерзурумська операція російської Кавказької армії. Було прорвано османський фронт і захоплено фортецю Ерзурум (16 лютого). Османські війська втратили близько 66 тис. осіб, зокрема, 13 тис. полоненими; росіяни — 17 тис. убитими та пораненими

- 5 лютого — 18 квітня 1916. Південний фронт. Трапезундська операція російських військ. Захоплено османське місто Трапезунд

- Лютий 1916. Південний фронт. Наступ російського кавалерійського корпусу на мосульському та багдадському напрямках. Взято Керманшах

- 21 лютого — 21 грудня 1916. Західний фронт. Початок німецького наступу проти Верденського виступу. Верденська оборонно-наступальна операція союзних військ. За 70 діб кривавих боїв німецькі війська просунулися лише на 6-7 км

- Березень 1916. Західний фронт. Спроба наступу італійських військ на річці Ізонцо

- 18 — 30 березня 1916. Східний фронт. Нароцька операція російських військ

- 28 квітня 1916. Південний фронт. Капітуляція британських військ в Кут-ель-Амарне

- 15 травня 1916. Західний фронт. Наступ австро-угорських військ проти італійських військ у районі Трентіно

- 31 травня — 1 червня 1916. Західний фронт. Ютландська морська битва головних сил британського та німецького флотів. Німецький флот сховався на своїх базах

- 4 червня — вересень 1916. Східний фронт. Наступ Південно-Західного фронту під командуванням О. А. Брусілова. Австро-угорсько-німецькі війська втратили більше 1 млн осіб убитими та пораненими, більше 400 тис. осіб — полоненими. Російські війська втратили близько 500 тис. осіб

- 1 липня — листопад 1916. Західний фронт. Наступ союзників на річці Сомма. 15 вересня британці вперше застосували танки. До кінця наступу просування союзників склало 5-15 км

- 27 серпня 1916. Східний фронт. Королівство Румунія оголосила війну Австро-Угорській імперії, 28 серпня — Німецькій імперії, 30 серпня — Османській імперії, 1 вересня — Болгарському царству

- 28 серпня 1916. Західний фронт. Королівство Італія оголосило війну Німецькій імперії

- 2 вересня 1916. Західний фронт. Перехід німецьких військ під Верденом до оборони

- 2 вересня 1916. Східний фронт. Спроба наступу румунсько-російських військ у Трансільванії

- 26 вересня 1916. Східний фронт. Контрнаступ австро-угорсько-німецьких військ у Трансільванії. Румунську армію було знищено. 6 грудня німецькі війська ввійшли до Бухареста

- 24 жовтня— 21 грудня 1916. Західний фронт. Наступ французьких військ під Верденом. Війська вийшли на рубіж, який вони займали 25 лютого

- 5 листопада 1916. Східний фронт. Створення на території, окупованій німецькими та австро-угорськими військами, Королівства Польського на чолі із Державною радою

- 21 листопада 1916. Австро-Угорська імперія. Помер цісар Франц Йосип I. Новим цісарем став Карл I, племінник Франца Йосипа I

- Грудень 1916. Східний фронт. Утворення Румунського фронту російської армії

1917 рік

- 5 — 11 січня 1917. Східний фронт. Мітавська операція російських військ

- 1 лютого 1917. Західний фронт. Німецька імперія вдруге оголосила Великій Британії «необмежену підводну війну». Протягом лютого-квітня 1917 року німецькі підводні човни знищили більше 1000 торгових кораблів

- 8 — 12 березня (23 — 27 лютого ст. стилю) 1917. Росія. Лютнева буржуазно-демократична революція в Росії. Повалення монархії. Сформовано Тимчасовий уряд

- 11 березня 1917. Південний фронт. Британські війська зайняли Багдад

- 17 березня 1917. Західний фронт. Німецьке командування відвело свої війська по річці Ена на 30 км назад на «смугу Зігфріда»

- 17 березня 1917. Росія. У Києві створено Центральну Раду

- 6 квітня 1917. Західний фронт. США вступили у війну на боці Антанти

- 9 квітня — 5 травня 1917. Західний фронт. Невдалий квітневий наступ союзників («наступ Нівеля»). Втрати склали до 200 тис. осіб

- 7 червня — 30 серпня 1917. Західний фронт. Операція союзників у Мессіні

- 23 червня 1917. Росія. Центральна Рада проголосила I-м Універсалом автономію України

- 1 липня (18 червня за старим стилем) 1917. Східний фронт. Липневий наступ російської армії. Унаслідок контрудару австро-угорсько-німецьких військ залишено Королівство Галичини та Володимирії. Загальні втрати російської армії перевищили 150 тис. осіб

- 22 — 27 липня 1917. Східний фронт. Вдалий наступ румунсько-російських військ на Румунському фронті

- 22 — 23 липня 1917. Східний фронт. Невдалий наступ російських військ у Прибалтиці на Вільно і Ковно

- 31 серпня — 6 листопада 1917. Західний фронт Операція союзників біля Іпра

- 15 серпня 1917. Польща. Проголошення в Парижі під егідою Антанти Польського національного комітету. Р. Дмовський був визнаний головою тимчасового уряду Польщі за кордоном

- 20 — 27 серпня 1917. Західний фронт. Операція союзників у Вердені

- 1 — 6 вересня 1917. Східний фронт. Під час Ризької оборонної операції російські війська здали Ригу

- 23 вересня 1917. Литва. У Вільно (Вільнюс) за підтримки німецького уряду створено литовську Національну раду (Таріба), що проголосила незалежність Литви від Російської Республіки. 16 лютого 1918 р. ухвалено «Акт незалежності Литви»

- 12 — 19 жовтня 1917. Східний фронт. Моонзундська оборонна операція російського флоту

- 23 — 26 жовтня 1917. Західний фронт. Операція союзників у Мальмезоні

- 24 жовтня 1917. Західний фронт. Наступ австро-угорських військ у районі Капоретто. Поразка італійських військ

- 7 листопада (25 жовтня за старим стилем) 1917. Росія. У результаті Жовтневого перевороту Тимчасовий уряд повалено. Влада перейшла до партії більшовиків на чолі з В. І. Ульяновим (Леніном). Формування Радянського уряду

- 13 листопада 1917. Російська Республіка. Війська Центральної Ради вступили до Києва

- 20 листопада 1917. Російська Республіка. Центральна Рада у Києві проголосила автономію — Українську Народну Республіку

- 20 листопада — 6 грудня 1917. Західний фронт. Операція союзників у Камбрі. Перше масоване застосування танків

- 9 грудня 1917. Східний фронт. Королівство Румунія уклала Фокшанське перемир'я з Німецькою імперією й Австро-Угорською імперією

- 15 грудня 1917. Східний фронт. Радянський уряд уклав перемир'я з Центральними державами

- 19 грудня 1917. Фінляндія. Фінський сейм проголосив Фінляндію незалежною республікою. 31 грудня декретом Ради народних комісарів визнано незалежність Фінляндської республіки

- Грудень 1917. Східний фронт. За схваленням Антанти румунські війська зайняли територію Бессарабської губернії колишньої Російської імперії

- Грудень 1917. Південний фронт. Британські війська зайняли Газу, Яффу, Єрусалим

- Грудень 1917. Африка. британо-французькі війська зайняли Німецьку Східну Африку (Бурунді, Руанда, к.ч. Танзанії)

1918 рік

- 12 січня 1918. Південний фронт. Перемир'я між російським та османським військовим командуванням. Розпад російського фронту у Закавказзі

- 23 — 31 січня 1918. Радянська Росія. На 3-му Всеросійському з'їзді Рад створена Російська Радянська Федеративна Соціалістична Республіка (РРФСР)

- 8 лютого 1918. Україна. Червона Армія вступила до Києва

- 9 лютого 1918. Німецька імперія. Українська Народна Республіка. Сепаратний договір Німецької імперії та УНР

- Лютий 1918. Східний фронт. Наступ німецько-австро-угорських військ

- 12 лютого 1918. Південний фронт. Наступ османських військ. Звільнено Ерзурум, Карс, Батум

- 17 лютого — 2 травня 1918. Росія. Перебазування кораблів Балтійського флоту з Ревеля та Гельсингфорса (Гельсінкі) до Кронштадту («льодовий похід»)

- Лютий 1918. Прибалтика. Німецька імперія. 24 лютого Естонський земський собор оголосив незалежну Естонську демократичну республіку. Німецький окупаційний уряд проголосив створення Балтійського герцогства, що мало включати Естляндську, Ліфляндську та Курляндську губернії колишньої Російської імперії

- 1 березня 1918. Українська Народна Республіка. Війська Центральної Ради разом з австро-угорсько-німецькими військами вступили до Києва.

- 3 березня 1918. Східний фронт. Сепаратний Брестський мир Радянської Росії з Німецькою імперією, Австро-Угорською імперією, Болгарським царством й Османською імперією. РСФРР відмовлялася від суверенітету над Польщею, Литвою, частиною Білорусі та Латвії. Радянська Росія зобов'язалася вивести війська з УНР, Фінляндії, Латвії та Естонії і провести повну демобілізацію армії й флоту. РСФРР відмовлялася від Карса, Ардагана й Батума у Закавказзі

- 6 березня 1918. Росія. Британській десант зайняв Мурманськ

- 15 березня 1918. Антанта заявила про невизнання Брестського миру

- 21 березня 1918. Західний фронт. Березневий наступ німецьких військ у Пікардії. Оборона союзників була прорвана углуб на 60 км. Прорив був ліквідований введенням союзних резервів. Втрати німецьких військ становили близько 230 тис. осіб

- 5 квітня 1918. Росія. Японський десант висадився у Владивостоці

- 9 — 14 квітня 1918. Західний фронт. Спроба наступу німецьких військ у Фландрії

- квітень 1918. Південний фронт. Закавказький сейм проголосив створення незалежної від Росії Закавказької Демократичної Федеративної Республіки (ЗДФР)

- квітень. 1918. Східний фронт. Німецькі війська захопили Крим

- 29 квітня 1918 Україна. У Києві т. зв. з'їзд хліборобів за підтримки німецького командування проголосив генерал-лейтенанта П. Скоропадського гетьманом Української Держави

- 7 травня 1918. Східний фронт. Бухареський мирний договір Королівства Румунія з Центральними державами. Королівство Румунія втрачала значні прикордонні ділянки, але одержувала Бессарабію. Ні радянський уряд, ні держави Антанти договір не визнали

- 8 травня 1918. Східний фронт. Німецькі війська зайняли Ростов. Створення «Всєвєлікого войска Донского» на чолі з отаманом Красновим

- 14.5.1918 Східний фронт. Грузія перейшла під німецький протекторат. Висадка німецьких військ у Поті

- 27—28.5.1918 Вихід з ЗДФР Вірменії та Азербайджану

- 27.5—4.6.1918 Західний фронт. Наступ німецьких військ півн. Реймса (битва на Шмен-де-Дам). Німецькі війська вийшли до річки Марна (70 км до Парижа)

- 15—26.6.1918 Західний фронт. Італійські війська відбили наступ австро-угорських військ під Тренто

- 18.6.1918 Радянська Росія. Затоплення частини кораблів Чорноморського флоту у Новоросійську за наказом Радянського уряду

- 6.1918 Південний фронт. Османська імперія уклала мир з Вірменією та Грузією

- 6 липня 1918 Антанта проголосила Владивосток міжнародною зоною. Висаджено японські та американські десанти

- 15 липня—4 серпня 1918 Західний фронт. Наступ німецьких військ на річці Марні (т. зв. друга Марна). Контрударом союзних військ німецькі війська відкинуто до річок Ена та Вель.

- 8—13 серпня 1918 Західний фронт. Британо-французькі армії в Амьєнській операції завдали поразки німецьким військам, котрі були змушені відійти на рубіж, з якого почався їх березневий наступ

- 27 серпня 1918 Німецька імперія, Радянська Росія. За умовою в Берлині радянський уряд зрікся від влади над Естонією та Ліфляндією

- 12—15 вересня 1918 Західний фронт. 1-а американська армія (командувач генерал Дж. Першінг) отримала перемогу над німецькими військами біля Сен-Мійєля

- 15—29 вересня 1918 Балкани. Наступ союзних військ. Німецькі та болгарські війська було розбито

- 19 вересня 1918 Південний фронт. Наступ британських та арабських військ у Сирії. Османську армію розбито. З 28 вересня до 27 жовтня союзники зайняли Акку, Дамаск, Триполі й Халеб

- 26 вересня 1918 Західний фронт. Початок загального наступу союзних військ на 420-км фронті від Вердену до моря. Оборону німецьких військ було прорвано

- 29 вересня 1918 Балкани. У Салоніках Болгарське царство підписало перемир'я з Антантою.

- 7 жовтня 1918 Південний фронт. Французький морський десант у Бейруті

- 12 жовтня 1918 Польща. Німецький уряд створив Регентську раду для управління польськими землями. Основу збройних сил склав польський легіон на чолі з Ю. Пілсудським

- жовтень 1918 Угорщина. Буржуазно-демократична революція в Угорщині. Проголошення незалежності, 16 листопада — республіка

- жовтень 1918 Південний фронт. Наступ британських військ на Месопотамському фронті. Захоплено Кіркук та Мосул

- 24 жовтня 1918 Західний фронт. Наступ італійської армії на річці П'яве

- 28 жовтня—2 листопада 1918 Західний фронт. Розпад австро-угорського фронту

- 30 жовтня 1918 Південний фронт. На борту британського лінійного корабля «Агамемнон» у бухті Мудре (острів Лемнос) між Антантою й Османською імперією було підписано Мудроське перемир'я. Османська імперія вивела війська з Закавказзя

- жовтень 1918 Схід. Королівство Галичини та Володимирії. У Львові створено Українську національну раду

- 1 листопада 1918 Листопадовий чин. Січові стрільці зайняли Львів, більші міста Королівства Галичини та Володимирії — Станіславів, Тарнопіль, Золочів, Сокаль, Раву-Руську, Коломию, Снятин, Печеніжин, Борислав та інші

- 3 листопада 1918 Західний фронт. У Вілла-Джусті (у Падуї) Австро-Угорщина підписала перемир'я з Антантою

- 3 листопада 1918 Німеччина. Початок революції в Німеччині

- 3 листопада 1918 Польща. Регентська рада проголосила незалежність Польщі

- 9 листопада 1918 Схід. Королівство Галичини та Володимирії. Проголошення Західно-української Народної республіки (ЗУНР); до кінця листопада більшу частину її території було окуповано польськими військами

- 10 листопада 1918 Східний фронт. Королівство Румунія вдруге оголошує війну Центральним державам; румунські війська окупували Трансільванію

- 11 листопада 1918 Західний фронт. Комп'єнське перемир'я країн Антанти з Німеччиною. Капітуляція німецьких військ: припинення військових дій, здача Німецькою імперією сухопутного й морського озброєння, виведення військ з окупованих територій

- 12 листопада 1918 Австрія. Проголошення республіки

- 13 листопада 1918 Радянська Росія. Радянський уряд анулював Брестський мирний договір

- 14 листопада 1918 Україна. Утворено Директорію під головуванням В. Винниченка. Головним отаманом України призначено Симона Петлюру

- листопад 1918 Латвія. Проголошення незалежності Латвії

- 28 листопада 1918 Німеччина. Цісар Вільгельм II зрікся престолу

Післявоєнні події

- 1 грудня 1918. Балкани. Проголошення Королівства сербів, хорватів та словенців (з 1929 р. — Югославія)

- грудень 1918. Польща, Німеччина. Польські війська захопили Познань

- 12 грудня 1918. Україна. Угода між Директорією та командуванням німецьких військ в Україні

- 14 грудня 1918. Україна. Війська Петлюри вступили до Києва. Гетьман Скоропадський підписав акт про відмову від влади

- 24 грудня 1918. Радянська Росія, Українська Народна Республіка. Уряд Радянської Росії відмовився від визнання незалежності Української держави

- 1 січня 1919. Білорусь. Утворення Білоруської Соціалістичної Радянської Республіки (БСРР)

- 1 — 3 січня 1919. Україна. Франко-грецькі війська зайняли Херсон та Миколаїв. Наступ відбито радянськими військами

- 18 січня 1919 — 21 січня 1920. Антанта. Паризька мирна конференція. Радянську Росію не запрошено

- січень 1919. Україна. Заявлено про приєднання ЗУНР до Української Народної Республіки й визнання уряду Директорії

- 5 лютого 1919. Україна. Червона армія вступила до Києва

- лютий — серпень 1919. Литва. Білорусь. Литовсько-Білоруська радянська Соціалистична Республіка (ЛітБєл)

- 21 березня 1919. Угорщина. Проголошення Угорської радянської республіки

- 4 квітня 1919. Польща. Литва. Польські війська Пілсудського захопили Вільно (Вільнюс), Мозир, Ліду, Барановичі

- квітень 1919. Східний фронт. Французька республіка виводить війська з Росії. Британські війська виведені з Закаспію

- 16 квітня — травень 1919. Королівство Румунія, Угорщина. Наступ румунських військ

- 19 травня 1919. Естонія. Національний збір узаконив створення незалежної Естонської Республіки

- 28 червня 1919. Антанта. Версальський мирний договір з Німеччиною. Німеччина повертала Французькій республіці Ельзас-Лотарінгію (в кордонах 1870 р.); Бельгії — округи Мальмеді та Ейпен, а також так звану нейтральну й пруську частини Морені; Польщі — Познань, частину Помор'я та інші території Західної Прусії; м. Данціг (Гданськ) та його передмістя було оголошено «вільним містом»; м. Мемель (Клайпеда) передано у ведення держав-переможниць (в лютому 1923 р. — приєднано до Литви). У результаті плебісциту частина Шлезвіга перейшла до Данії (1920 р.), частина Верхньої Силезії  — до Польщі (1921 р.), південна частина Східної Прусії залишилася у Німеччини; до Чехословаччини відійшла невелика ділянка силезької території. Саар переходив на 15 років під управління Ліги Націй, а після того подальша доля Саара мала вирішуватися шляхом плебісциту. Вугільні шахти Саару було передано у власність Французької республіки. Вся німецька частина лівобережжя Рейну та смуга правого берега завширшки 50 км підлягали демілітаризації. Німеччина визнавала протекторат Французької республіки над Марокко та Великої Британії — над Єгиптом. В Африці Танганьїка стала підмандатною територією Великої Британії, район Руанда-Урунді — підмандатною територією Бельгії, «Кіонгський трикутник» (Південно-Східна Африка) було передано Португалії (названі території раніше складали Німецьку Східну Африку), Велика Британія і Французька республіка розділили Того й Камерун; Півд. АС отримав мандат на Південно-західну Африку. На Тихому океані як підмандатні території до Японської імперії відійшли острови на північ від екватора, які належали Німеччині, до Австралійського Союзу — Німецька Нова Гвінея, до Нової Зеландії — острови Самоа.

- 1 серпня 1919. Угорщина. Уряд Угорської радянської республіки пішов у відставку

- 10 вересня 1919. Антанта. Сен-Жерменський мирний договір з Австрією. Договір констатував розпад Австро-Угорської імперії й створення на її теренах Австрійської республики, Угорщини, Чехословаччини, Сербо-Хорвато-Словенської держави (з жовтня 1929 — Югославія).

- 27 листопада 1919. Антанта. Ньоїський мирний договір з Болгарією. Болгарія позбулася частини територій

- 6 грудня 1919. Східний фронт. Британський міністр закордонних справ Джордж Керзон оповістив план розмежування, згідно з яким східний кордон Польщі мав пролягти уздовж лінії приблизного етнічного розселення: поляків — на заході; литовців, білорусів та українців — на сході

- 2 лютого 1920. Радянська Росія, Естонія. У Тарту підписано мирний договір між РРФСР та Естонською республикою

- 25 квітня 1920. Україна. Польсько-радянська війна. Наступ польсько-українських військ, які 6 травня вступили до Києва

- 14 травня 1920 Україна Контрнаступ радянських військ, які 12 липня вступили до Києва

- 4 червня 1920. Антанта. Тріанонський мирний договір з Угорщиною. За договором до Королівства Румунія було приєднано Трансільванію й східну частину Банату; до Королівства сербів, хорватів і словенців — Хорватію, Бачку та західну частину Банату; до Чехословаччини — Словаччину й Закарпатську Україну

- 12 липня 1920. Радянська Росія, Литва. Мирний договір

- 10 серпня 1920. Антанта. Севрський мирний договір з Османською імперією. Згідно з угодою, Палестина та Ірак передавалися Великій Британії, Сирія та Ліван — Франції (як підмандатні території). Османська імперія відмовлялася від усяких домагань на Аравійський півострів і країни Північної Африки, визнавала британський протекторат над Єгиптом, британську анексію Кіпру, передавала Італії Додеканеські острови. Східна Фракія та Едірне (Адріанополь), Галліпольський півострів передавалися Греції; зона проток підлягала повному роззброєнню і переходила під контроль створеної Антантою міжнародній Комісії проток. Від Османської імперії відділявся Курдистан, кордони якого мали бути визначені британо-франко-італійською комісією

- 11 серпня 1920. Радянська Росія, Латвія. У Ризі підписано мирний договір між РРФСР й Латвійською державою

- 13 — 25 серпня 1920. Польща. Розгром радянських військ під Варшавою («диво на Вислі»)

- 9 — 12 жовтня 1920. Литва. Польські війська вступили до Вільнюса. Проголошення держави «Серединна Литва». За плебісцитом 8 січня 1922 р. Віленську область передано Польщі

- 18 березня 1921. Радянська Росія, Польща. Ризький мирний договір

</TEXT>
</DOC>